{"author": "František Dvořák", "brief": "První ročník virtuálního autosalonu iDNES.cz skončil. Defilé automobilových novinek korunovalo hlasování čtenářů o jarní novinku roku 2021. Jejich volba má jednoznačného vítěze, je jím elektrická Škoda Enyaq iV.", "category": "auto", "comments_num": null, "content": "Druhé místo obsadil také bateriový vůz - Audi e-tron GT, třetí je nová generace Mercedesu třídy C. Z hlasujících čtenářů iDNES.cz jsme vylosovali 23 výherců, kteří získají zajímavé ceny.\nSpecifický rok 2020 znamenal konec autosalonů ve své původní podobě. Koronavirová pandemie urychlila dlouhodobý trend, kdy výrobci ztráceli zájem o klasické automobilové výstavy.\nNová situace urychlila rozmach online prezentací a nových způsobů oslovování publika. Virtuální autosalon iDNES.cz na tento trend reaguje. V online prostředí představuje stejně jako na autosalonu nové modely a koncepty aut budoucnosti.\nSoutěž o nejatraktivnější nový vůz byla vrcholem Virtuálního autosalonu iDNES.cz, který probíhal v březnu 2021. Výběr finalistů provedla redakce Auto.iDNES s ohledem na atraktivitu, relevanci, důležitost modelů s přihlédnutím k jejich pozici na českém trhu a jejich předpokládané uvedení do prodeje.\nČtenářská anketa o nejatraktivnější automobilovou novinku pak vybrala vítěze. První tři vylosovaní hlasující získají sadu celoročních pneumatik Pirelli, jsou to: Věra Musilová, která hlasovala z finalistů pro vůz DS4, Lukáš Chládek, jehož favoritem je Hyundai Ioniq 5 a Stanislav Procházka, který volil Toyotu Yaris Cross.            \nNa zapůjčení vozu od firmy HoppyGo se mohou těšit: Zdeněk Adámek, Peter Hořava, Karel Svoboda a Klárka Vilímková. Dalších šest čtenářů získává voucher v hodnotě 500 Kč na zapůjčení vozu: Tomáš Swatzina, Martin Dvořák, Milan Slovák, Miloš Kuba, Pavel Prostějovský a Patrik Řepa.\nNabíječky autobaterií Carface, které věnovala do soutěže firma Auto Kelly, získávají: Jan Felger, Michal Dědáček, Jiří Doležal, Jaroslav Kolařík a Jaroslav Přibík.\nA pětice vylosovaných čtenářů získává půlroční členství iDNES Premium: Jaroslav Žampach, Kamil Kacerovský, Jiří Calabro, Zdeněk Křepelka a Jan Bubela.\n V následujících dnech přineseme reportáž z předání trofeje jarní autonovinky 2021 Virtuálního autosalonu iDNES.cz se zástupcem Škody Auto na českém trhu.", "headline": "Jarní autonovinkou je elektrická Škoda Enyaq, ocenění jsou i čtenáři", "keywords": ["Audi", "Mercedes-Benz", "Škoda Auto", "autosalon", "Pirelli", "Hyundai Ioniq", "Škoda Vision E", "Autonovinka roku"], "publication_date": "2021-04-01 16:00:00"}