{"author": "Martina Procházková", "brief": "Ministerstvo dopravy a Asociace autoškol představily další sadu pětatřiceti nových otázek pro závěrečné testy v autoškolách. Zájemci o řidičák se s nimi setkají v závěrečných testech už od poloviny února. Vyzkoušejte si je v našem kvízu.", "category": "auto", "comments_num": "88", "content": "První soubor pětatřiceti otázek a tří videí představili experti už v září loňského roku, do testů je pak zahrnuli v říjnu. Po čtvrt roce přichází s dalších sadou nových otázek, kde musejí uchazeči o řidičské oprávnění více přemýšlet, analyzovat situace a všímat si i drobnějších detailů na fotografiích u daných otázek.\nV závěrečných testech se nově objevují také videa, která simulují dopravní situaci a nutí testovaného nad situací komplexně přemýšlet.\n Předseda Asociace autoškol Aleš Horčička uvedl, že do konce loňského roku vznikla kompletní sada 120 nových otázek, strategie je ovšem vypouštět je postupně. Ministerstvo dopravy to chce využít nejen pro výchovu nových řidičů, ale má být také opakováním pro ty, kteří už řidičské oprávnění mají a v provozu se pohybují.", "headline": "KVÍZ: Vyzkoušejte si další sadu nových otázek do autoškol", "keywords": ["Aleš Horčička", "Autoškola", "řidičský průkaz"], "publication_date": "2022-01-20 00:00:00"}