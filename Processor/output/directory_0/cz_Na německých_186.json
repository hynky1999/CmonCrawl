{"author": "Petr Jankov", "brief": "Německo začíná osazovat na své dálnice nové úsekové měření rychlosti. Podobné úsekové měření již funguje u nás nebo v Rakousku.", "category": "auto", "comments_num": "50", "content": "Nejznámějším systémem pro měření průměrné rychlosti na dálničních úsecích je italský Tutor. Tento systém na tamních dálnicích funguje už několik let. Podobný typ kamer se používá u nás nebo na rakouských dálnicích hlavně v místech oprav. Nyní se začínají rozšiřovat na dálnicích v Německu. \nPrvní národní úsekový radar pro měření rychlosti je instalován jižně od Hannoveru. Plánuje se uplatnění na všech dálnicích v Německu. První takový radar byl schválen až po dlouhých právních sporech a rozsudku Vrchního správního soudu v Lüneburgu. Což znamená, že je možné jej umístit na další silnice a dálnice v Německu.\nO instalaci těchto kamer úřady rozhodly na základě poznatků chování řidičů, kteří před instalovaným radarem jen přibrzdí a pak zase přidají na původní rychlost. Nový systém umí měřit průměrný čas strávený na daném úseku a podle toho vypočítá rychlost. Instalovaný radar u Hannoveru tak zamezuje náhlému brzdění řidičů do požadované rychlosti v daném místě a zasílá pokuty za překročení rychlosti z daného úseku.\nPodobný problém se zpomalováním řidičů mělo Španělsko. To se rozhodlo o kaskádové radary. To spočívá v umístění pevného radaru a za několik stovek metrů či kilometrů postavení hlídky policie s mobilním radarem. Tuto metodu začala na popud státního zástupce odpovědného za bezpečnost provozu prvně používat policie ve městě Navarre.", "headline": "Na německých dálnicích instalují kamery úsekového měření rychlosti", "keywords": ["Španělsko", "Německo", "Rakousko", "Radar", "Lüneburg", "dálnice", "Hannover"], "publication_date": "2020-10-31 00:00:00"}