{"author": "Lukáš Vaverka", "brief": "Automobilovému světu zdánlivě vládne masová elektrifikace a přechod na obří SUV. Jaro přináší několik úplně normálních novinek, některé jsou obyčejné, jiné sportovní či luxusnější. Bez ústupků to není, ale pořád bude z čeho vybírat.", "category": "auto", "comments_num": "1", "content": "Evropští politici plánují, jak budeme brzy kupovat jen auta do zásuvky, výrobci se zase snaží nárůst nákladů na vývoj a produkci maskovat přechodem na co nejmohutnější vozy, které si vytrvalý nárůst cen subjektivně snadněji obhájí. Přesto se najde dost novinek v tradičních kategoriích. Kdo potřebuje prostorný rodinný vůz nebo hledá něco ostřejšího, stále si vybere, ekologickým útlakům navzdory.\nKategorie MPV ještě není mrtvá, i když k tomu dlouhou dobu spěje. Ford naopak díky citlivé modernizaci drží svoji dvojici dále ve hře a v nabídce motorů si to svoje najde každý. Přichází také několik nových výkonných hatchbacků, jakkoliv tyto lehce zbytné varianty se nabízí jako první k odstřelu. Přesto u nich svižné svezení není vykoupeno elektrifikací. Tedy s jednou výjimkou, navrátivší se DS 4 může být plug-in hybrid. Ale taky nemusí, záleží, co si zákazník zvolí.", "headline": "Normální auta ještě nevymřela. DS veze styl, BMW emoce", "keywords": ["Opel", "BMW", "Citroën", "Ford", "Opel Astra", "Volkswagen (automobilka)", "pohon", "hatchback", "hybrid", "Volkswagen Golf", "Opel Insignia", "diesel", "Peugeot 308", "Citroën C4", "DS 4", "Autonovinka roku"], "publication_date": "2021-03-31 00:00:00"}