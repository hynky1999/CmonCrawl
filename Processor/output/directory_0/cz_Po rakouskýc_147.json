{"author": "pro iDNES.cz", "brief": "Specialitou rakouských dálnic jsou takzvané IG-L zóny s omezenou rychlostí kvůli snížení emisní a hlukové zátěže. Narazit na ně můžeme třeba na úsecích inntalské dálnice A12 nebo západní A1. Rychleji na nich mohly jezdit jen elektromobily s rakouskou registrační značkou. Nově zrychlí i bateriová auta odjinud.", "category": "auto", "comments_num": "180", "content": "Obecně platí na rakouských dálnicích maximální povolená rychlost 130 km/h. V zónách IG-L (ImmissionsschutzGesetz-Luft)je ovšem na určitých místech povoleno jezdit pouze 100 km/h a dokonce v těchto místech existovaly výjimky na základě §49 odstavce 4 rakouského zákona o motorových vozidlech.\n Tam se definovalo to, jak má vypadat registrační značka pro elektromobil a vozidlo poháněné vodíkem. Na základě toho vznikla výjimka zvýšení rychlosti pro elektrická vozidla registrovaná v Rakousku. \nTento přístup se však nelíbil okolním zemím. Například německý autoklub zajistil právní služby pro jeho člena, který jel  v IG-L zóně se svou teslou stejně rychle jako zvýhodněný elektromobil s rakouskou registrační značkou. Případ se dostal až k Evropské komisi a ta toto diskriminační opatření zrušila na základě nerovného zacházení. \nElektromobilisté ze zahraničí tak nově mohou jezdit v daných úsecích stejně rychle jako domácí. Podmínkou je však speciální registrační značka pro vozidlo s nulovými emisemi. V případě českých aut tedy registrační značka EL. Více o IG-L zónách čtěte zde.", "headline": "Po rakouských dálnicích mohou jezdit rychleji už i elektromobilisté z Česka", "keywords": ["Rakousko", "Evropská komise", "Elektromobil", "Tesla Motors", "dálnice", "státní poznávací značka (SPZ)", "maximální povolená rychlost"], "publication_date": "2021-01-23 10:50:00"}