{"author": "František Dvořák", "brief": "Populární okruhový závod Octavia Cup tento víkend začíná psát další kapitolu své historie. Na Autodromu v Mostě soupeřilo o první body sedmidílného seriálu celkem patnáct závodníků. Podívejte se na záznam celého závodu. O souboje plech na plech opravdu nebyla nouze.", "category": "auto", "comments_num": "4", "content": "První závod, který se jel v neděli dopoledne, ovládl způsobem start cíl jezdec týmu Carpek Service Tomáš Pekař před mistrem Evropy FIA ETCC z roku 2015 Michalem Matějovským a Matoušem Kubů z Yawspeed Autosport. \nPro druhý závod, který startoval po 16 hodině, si prvních šest jezdců v pořadí vyměnilo pozice na startovním roštu.\nTomáš Pekař potvrdil aktuální výbornou formu a i ve druhém závodě sedmidílného populárního závodního seriálu Octavia Cup triumfoval. \nNa rozdíl od prvního závodu, kdy startoval z poll position a vyhrál způsobem start cíl, se ve druhém závodě posunul podle pravidel na šesté místo a double si musel vybojovat. Postupně předjel všech 5 závodníků před ním. \nDruhý dojel stejně jako dopoledne mistr Evropy FIA ETCC 2015 Michal Matějovský a třetí syn slavného českého závodníka Petr Fulín junior. Smolařem závodu se stal Martin Machala, který po kolizi s Wolfgangem Krieglem nedokončil ani druhý závod.", "headline": "První závod octavií na mosteckém okruhu má jasného šampiona", "keywords": ["Škoda Auto", "Škoda Octavia", "Octavia", "Poradna: Závody", "seriál", "jezdec", "autodrom", "Souboj", "Most"], "publication_date": "2018-04-29 14:59:00"}