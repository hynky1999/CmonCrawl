{"author": "František Dvořák", "brief": "Mezi dvěma světovými válkami byla Bukurešť mondénním výstavním městem, říkalo se jí Paříž Východu. Po válce zbídačená země zatoužila po vlastním voze. Od Francouzů získali Rumuni licenci na povedený Renault 12. Jeho dvojče jménem Dacia 1300 vyjela před půl stoletím. Ve výrobním programu vydržela přes 35 let.", "category": "auto", "comments_num": "69", "content": "Rumunsko patřilo v rámci zemí socialistického bloku mezi ty, kde strojírenství nemělo příliš velkou tradici, přesto ale vedení státu toužilo po výrobě vlastního vozu. \nV polovině 60. let minulého století se Rumuni dohodli s francouzským Renaultem. První kus rumunské varianty Dacia 1300 opustil továrnu u města Pitesti 23. srpna 1969. \nJeště předtím, než se začal vyrábět na svou dobu pokrokový sedan s motorem vpředu a pohonem předních kol, který skončil třetí v anketě o evropský Automobil roku 1970, si Rumuni vyzkoušeli produkci osobního renaultu s modelem Dacia 1100. \nTo byl ve skutečnosti Renault 8 - hranatý vůz s motorem vzadu a pohonem zadních kol - skládaný zpočátku prakticky kompletně z dovezených dílů. Až časem přibyly domácí pneumatiky nebo další díly. Během tří let (1968 až 1971) vzniklo přes 30 tisíc kusů.", "headline": "Před padesáti roky Rumuni představili dacii, ve výrobě vydržela 35 let", "keywords": ["Renault", "Dacia", "Francie", "Rumunsko", "Renault 8", "Dacia Nova"], "publication_date": "2019-08-23 10:00:00"}