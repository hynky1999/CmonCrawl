{"author": "pro iDNES.cz", "brief": "Nádherná aerodynamická Tatra 77 se v roce 1934 stala senzací berlínského autosalonu. Psalo se o ní tehdy po celém světě a prestižní francouzský časopis l´Auto její fotku otiskl na titulní straně. České automobilky od roku 1918 nabídly více krásných aut. Připomínáme alespoň některé z nich.", "category": "auto", "comments_num": "116", "content": "1923Tatra 11\nZ nejstarší tuzemské automobilky v Kopřivnici vyjíždějí auta už od konce 19. století. První „kočár bez koní“ pojmenovaný Präsident vyrobila Tatrovka v roce 1898. O čtvrt století později opustila kopřivnické brány Tatra 11, navržená známým konstruktérem Hansem Ledwinkou (1878–1967). Ten jako základ auta prvně použil tzv. tatrováckou koncepci – páteřový rám tvořený rourou kruhového průřezu a výkyvné polonápravy poháněných zadních kol. Tuto konstrukci Tatra používá u těžkých nákladních aut dodnes.\nTatra T 11 se vyráběla v několika uzavřených i otevřených verzích. Slavila také řadu úspěchů na závodní dráze, a to hlavně s jezdcem Josefem Veřmiřovským.\nTechnické údaje: 2 válce, 1 056 cm³, 12 koní (9 kW), 70 km/h, 8–10 l/100 km, 39 600 Kč\n1924Praga Piccolo\nPopulární model malého auta, někdy označovaný jako český Ford T, výrazně přispěl k motorizaci meziválečného Československa. Dal se totiž pořídit za rozumnou cenu a byl spolehlivý. Piccola měla obě tuhé nápravy, pohon na zadní kola a vpředu vodou chlazený čtyřválec. V dubnu 1924 debutovala s motorem 707 cm³, jehož objem do roku 1928 postupně vyrostl na 995 cm3. Vozy Piccolo první generace se vyráběly do roku 1933.\nTechnické údaje: 4 válce, 707 - 995 cm³, od 10 koní (7,5 kW), 70 km/h, 7–8 l/100 km, od 34 000 Kč", "headline": "Přelomové vozy 1918 až 2018: Češi mohou být na svá auta právem hrdi", "keywords": ["Ford", "Škoda Auto", "Tatra", "Felicia", "Adolf Hitler", "autosalon", "roadster", "Škoda Popular", "Kopřivnice", "Škoda Felicia", "válec", "Wikov", "Jawa Minor", "kabriolet", "Piccolo", "Windows Aero", "Tatra 77", "Vznik Československa", "Oslavy 100. výročí vzniku Československa", "Paříž", "Přelomové osmičky", "Rok 1918 - Vznik Československa"], "publication_date": "2018-10-28 00:00:00"}