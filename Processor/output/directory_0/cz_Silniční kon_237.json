{"author": "MF DNES", "brief": "Dobrý den, pane řidiči, silniční kontrola... Ta slova neslyší žádný šofér moc rád; a to ani když má čisté svědomí. Natož pokud udělal nějaký přestupek, který teď bude muset vysvětlovat. Silniční kontrola není přitom tak banální věcí, jak by se mohlo zdát. Vyučuje se na středních policejních školách, její správný průběh popisuje \"pokyn policejního prezidenta\". Jak má tedy vypadat?", "category": "auto", "comments_num": "255", "content": "Policisty raději neprovokujte\nNejožehavějším místem při dopravní kontrole je vzájemná \"konverzace\" policisty a řidiče. Obě strany v ní dělají chyby, které se jim mohou vymstít: policista může být potom obviněn ze šikany, řidičova kapsa třeba zase utrpí větší finanční újmu. \n\"Běžná kontrola proběhne mnohem spíše hladce a rychle, pokud se řidič nebude snažit s policistou hádat, ať už vinu cítí nebo ne, a když se policista nebude zbytečně snažit dávat najevo svou převahu,\" míní šéf Asociace dopravních psychologů Alois Hudeček. \nPolicista nemá diskutovat\nMnoho řidičů dělá tu chybu, že se snaží policisty umluvit, ale podobného prohřešku se dopouští i druhá strana. Podle majora Rostislava Plachého z republikového ředitelství služby dopravní policie je to, že diskutují s řidiči, vůbec největším a nejčastějším prohřeškem policistů.", "headline": "Silniční kontrola: Co policista může a co ne?", "keywords": ["Rakousko", "Poradna: Pronásledování", "Psycholog", "Služební vozidlo", "Zbraně ve škole", "celníci", "hledané osoby", "policista", "policejní prezident", "Tomáš Beran", "bodovysystem"], "publication_date": "2006-09-13 13:15:50"}