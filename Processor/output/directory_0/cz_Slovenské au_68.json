{"author": "František Dvořák", "brief": "Slovenské úřady vydaly osvědčení o letové způsobilosti létajícímu autu AirCar. Informovala o tom společnost Klein Vision. Vozidlo úspěšně absolvovalo 70 hodin zkušebních letů a více než 200 startů a přistání podle předpisů Agentury Evropské unie pro bezpečnost letectví (EASA).", "category": "auto", "comments_num": "125", "content": "„Certifikace AirCaru otevírá dveře k sériové výrobě velmi efektivních létajících aut,“ řekl konstruktér a vedoucí projektu Štefan Klein.\nHybridní vozidlo AirCar je vybavené motorem BMW a jeho přeměna z auta na letadlo trvá dvě minuty a 15 sekund. Je schopné dosáhnout rychlosti přes 160 kilometrů za hodinu a vznést se do výšky 2,5 kilometru. Pro jeho řízení je potřeba mít pilotní licenci.\n Různé světové společnosti vyvíjejí nepilotované letecké taxislužby s autonomním letem a vertikálním startem a přistáním, Štefan Klein je po dekádách prací na projektu v čele. S čerstvým certifkátem od slovenských úřadů získává náskok. \nKlein loni v létě s Aircarem úspěšně absolvoval asi půlhodinový let z jihoslovenské Nitry do Bratislavy, urazil přitom kolem 75 kilometrů. Tuto cestu tehdy označil za milník v projektu. Více čtěte zde.", "headline": "Slovenské auto s křídly může nabrat výšku. Úřad potvrdil, že umí létat", "keywords": ["BMW", "Evropská unie", "Česká tisková kancelář (ČTK)", "projekt", "Evropská agentura pro bezpečnost letectví (EASA)", "Nitra", "přistání", "Bratislava"], "publication_date": "2022-01-26 14:33:00"}