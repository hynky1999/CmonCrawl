{"author": "MF DNES", "brief": "Tankování dražší nafty auto rozhodně nepoškodí, ale nemusí mít takový přínos, jak tvrdí prodejci. V nezávislém testu MF DNES dopadla nejlépe nafta nakoupená v Německu. Nejlepší v Česku pořídíte u Benziny, nejhorší je Shell.", "category": "auto", "comments_num": "339", "content": "Majitelé moderních vozů chtějí co nejlepší palivo a jsou ochotni si za ně i připlatit. Otestovali jsme proto pět nadstandardních: jen dvě z nich svými parametry mohou obhájit případnou vyšší cenu.\nMyslíte si, že za více peněz dostanete kvalitnější naftu? Platí to jen někdy, jak prokázal společný test MF DNES a magazínu AutoDiesel, jen jediná z pěti nadstandardních naft splnila očekávání. Naopak zklamal diesel od Shellu, který navíc v Česku prodává pod stejnou značkou méně kvalitní produkt než v Německu.\nNa čerpacích stanicích jsme nakoupili vzorky pěti takzvaně nadstandardních naft. Pro srovnání jsme koupili i jednu běžnou, pro dva vzorky zajeli také do Německa a všechny nechali přezkoumat v laboratoři Ústavu paliv a maziv. \nCo měření ukázala? Že Shell V-Power Diesel nemá velký smysl. Prakticky se totiž neliší od běžné nafty koupené u čerpací stanice Pap Oil. Dobře dopadly jen dva produkty společnosti Benzina, jimž naměřili cetanové číslo 56,5. Cetanové číslo má vliv na hlučnost motoru, výkon a spotřebu paliva.\nJeho hodnota vyžadovaná normou je 51 jednotek. Celkové pozitivním zjištěním však je, že protikorozní vlastnosti a mazivost měly skvělé všechny hodnocené vzorky, čili o životnost vstřikovacího zařízení motoru se zákazník nemusí strachovat. \nPrémiová jako obyčejná \nNa českém trhu se nadstandardními vlastnostmi svých paliv chlubí společnosti Benzina, OMV a Shell, které nabízejí dohromady dokonce pět druhů takové nafty. Benzina nedávno vedle produktu Top Q Diesel uvedla na svých lepších čerpacích stanicích (Benzina Plus) do prodeje i zhruba o korunu dražší Verva Diesel.\nTest ukázal, že řidič tankující její naftu rozhodně neprohloupí. Shell již tři roky vedle základního Extra Dieselu (podle Shellu zaměřeného hlavně na ochranu motoru) nabízí V-Power Diesel, slibující zvýšení výkonových parametrů. Palivo běžně o 1,60 Kč dražší oproti Extra Dieselu má silnou podporu marketingu, který se například snaží vzbudit dojem, že speciál vítězící v závodech LeMans tankuje právě toto palivo. Laboratoře však nenaměřily nic, co by dokazovalo, že tato nafta nějak ovlivňuje výkon a spotřebu.\nOMV zase prodává Sprint Diesel, v zimě pak Alpin Diesel. Testovaný Sprint Diesel se rovněž ničím \"extra\" neprojevil, pochvalu si alespoň zaslouží jeho nízká pěnivost, která zlepšuje komfort tankování. \nNemilé překvapení z Německa\nZkušení motoristé se často svěřují s pocitem, že po natankování třeba v sousedním Německu jejich dieselové auto ztichlo a zvýšil se i výkon motoru. Zajeli jsme proto do Drážďan a Shell natankovali znovu V-Power Diesel. \nZajímala nás také nafta Aral Ultimate Diesel, protože dle proklamací firmy slibuje cetanové číslo vyšší než 60 jednotek, a to jako první palivo na světě. V laboratoři Ústavu paliv a maziv pak potvrdili nejen to, že Aral Ultimate Diesel je skutečně vysoce kvalitní nafta, ale především to, že firma Shell nabízí v Německu pod stejným názvem V-Power Diesel naftu naprosto odlišné kvality než u svých českých čerpacích stanic.\nZatímco parametry německého vzorku odpovídaly nadstandardu, palivo natankované v Česku se v ničem nelišilo od obyčejné nafty.\nV Německu Shell nešidí\nZatímco motorista tankující v Česku Shell V-Power Diesel se stává obětí propracovaného marketingu a na chodu svého motoru nepozná žádný rozdíl, jeho německý kolega takto šizen není.\nNěmecký V-Power díky mazivosti a protikorozním vlastnostem ochrání vstřikování stejně dobře jako české nafty. Na rozdíl od stejnojmenného produktu prodávaného v Čechách má však vliv i na hlučnost a výkon motoru, protože mu laboratoře Ústavu paliva maziv naměřily cetanové číslo 58,9. Takto vysokou hodnotu by již měl pocítit i méně citlivý řidič.\nNaftový zázrak: Aral Ultimate\nRekordmanem v této oblasti však je Ultimate Diesel od Aralu. Jeho cetanové číslo 62,9 je nejvyšší, jaké kdy bylo volně prodávané motorové naftě naměřeno. Kromě extrémně vysokého přídavku látky 2-EHN, která je zvyšuje, za to může zřejmě i odlišná technologie výroby přímo v rafinerii.\n\"Nižší hustota a zejména takřka čirá barva nafty napovídá, že může mít vysoké cetanové číslo již sama o sobě, natož když ještě obsahuje skutečně rekordní přídavek 2-EHN,\" říká Vladimír Matějovský, bývalý ředitel Ústavu paliv a maziv.\nAral tedy evidentně může mluvit o kompletní palivářské technologii. Mírně horší proti ostatním byla u Aralu mazivost, stále však hluboko pod požadavkem normy. Záhadu vysvětlil obsah biosložky – všechny ostatní nafty vysoce mazivý rostlinný podíl obsahovaly, kdežto Aral nikoli. Paradoxně tak tolik kritizované povinné zavádění biosložek mnoha motorům spíše prospěje, nebude-li tedy překročena doba jejich skladovatelnosti, a to jak před prodejem, tak po něm.\nTop Q - prémiová jakost bez příplatku\nNa drážďanské čerpací stanici Shell i Aral stála základní motorová nafta koncem července v přepočtu 36,70 Kč/l. Za Aral Ultimate bylo potřeba připlatit 2,70 Kč (celkem 39,40 Kč), za V-Power Diesel u Shellu ještě dalších asi 24 haléřů na litr. \nV České republice se tehdy ceny motorové nafty na čerpacích stanicích hodnocených značek pohybovaly od 33,50 do 36,50, příplatek za Vervu u Benziny činil obvykle korunu, u Shellu pak za V-Power Diesel chtěli většinou 1,60 Kč navíc.\nAlespoň že Shell za to nic, co jeho V-Power v Čechách nabízí navíc (nehodnotili jsme čisticí vlastnosti, zde se mohou skrývat klady produktu), nechce stejný příplatek jako za prémiovou jakost v SRN.\nJako finančně nejrentabilnější se jeví nákup produktu Benzina Top Q Diesel. Dosahuje parametrů prémiové nafty a i jeho ceny jsou v celorepublikovém průměru nižší než u jiných značkových naft. Může za to paradoxně dědictví minulosti, kdy Benzině zbylo mnoho čerpacích stanic z někdejší centrálně plánované sítě, takže část z nich je v lokalitách, kde se musí cenově podbízet, třeba v menších městech, na méně frekventovaných tazích, v sousedství hypermarketů.\nZahraniční společnosti naopak budovaly své čerpací stanice tam, kde lze paliva nabízet za vyšší ceny, nejčastěji na dálnicích, ve velkých městech a na hlavních tazích. \nJak dopadla nafta od českých pump\n\n\n\n\nBenzina Top Q diesel\n\n\n\nVítěz testu\n\n\n\nAč v celorepublikovém průměru je prodávána levně, její naměřené parametry jsou vysoce nadstandardní (cetanovéčíslo 56,5). Pozitivně ovlivňuje hlučnost a výkon motoru, čekat lze i mírné snížení spotřeby paliva. Výborně chrání vstřikovací zařízení před opotřebením.\n\n\nZkouška (jednotka) \nnejistota měření\npožadavek ČSN EN 590\nvýsledek\n\n\nCetanové číslo (1)\n+/- 1\nmin. 51\n56,5 \n\n\nObsah 2_EHN (mg/kg)\n+/- 20\n - \n250 \n\n\nMazivost (µm)\n+/- 60\nmax. 490\n180 \n\n\nProtikorozní vlastnosti\n-\n-\nnepřítomnost koroze u všech vzorků\n\n\nPěnivost (s) \n+/- 9\n-\n39/94 \n\n\n\n\n\n\n\n\nBenzina Verva Diesel\n\n\nCetanové číslo Vervy je 56,5. Obsah chemické látky 2-EHN je u ní citelně vyšší, takřka stejný jako u německého Shellu. Proto lze předpokládat, že ve výsledném průměru bude u vervy pozorovatelný pozitivní vliv na výkon, hlučnost i spotřebu.\n\n\nZkouška (jednotka) \nnejistota měření\npožadavek ČSN EN 590\nvýsledek\n\n\nCetanové číslo (1)\n+/- 1\nmin. 51\n56,5 \n\n\nObsah 2_EHN (mg/kg)\n+/- 20\n - \n440 \n\n\nMazivost (µm)\n+/- 60\nmax. 490\n198 \n\n\nProtikorozní vlastnosti\n-\n-\nnepřítomnost koroze u všech vzorků\n\n\nPěnivost (s) \n+/- 9\n-\n40/84 \n\n\n\n\n\n\n\n\n\nOMV Sprint Diesel\n\n\nRozdíl v cetanovém čísle (53,2) proti neaditivované naftě nevyčnívá z nejistoty měření. Samy o sobě však nejsou naměřené výsledky žádnou ostudou, pochválit lze nízkou pěnivost a tím i komfort tankování. Značková nafta by však mohla být lepší.\n\n\nZkouška (jednotka) \nnejistota měření\npožadavek ČSN EN 590\nvýsledek\n\n\nCetanové číslo (1)\n+/- 1\nmin. 51\n53,2 \n\n\nObsah 2_EHN (mg/kg)\n+/- 20\n - \n80 \n\n\nMazivost (µm)\n+/- 60\nmax. 490\n192 \n\n\nProtikorozní vlastnosti\n-\n-\nnepřítomnost koroze u všech vzorků\n\n\nPěnivost (s) \n+/- 9\n-\n5/20 \n\n\n\n\n\n\n\n\nShell Extra Diesel\n\n\nZákladní nafta od Shellu (cetanové číslo 52,6) pozitivně neovlivňuje výkon ani spotřebu paliva, podobně jako ostatní však prokázala ohleduplnost vůči vstřikovacímu zařízení a s nízkou pěnivostí usnadňuje tankování. Nabízena bez příplatku není předmětem kritiky.\n\n\nZkouška (jednotka) \nnejistota měření\npožadavek ČSN EN 590\nvýsledek\n\n\nCetanové číslo (1)\n+/- 1\nmin. 51\n52,6 \n\n\nObsah 2_EHN (mg/kg)\n+/- 20\n - \n70 \n\n\nMazivost (µm)\n+/- 60\nmax. 490\n180 \n\n\nProtikorozní vlastnosti\n-\n-\nnepřítomnost koroze u všech vzorků\n\n\nPěnivost (s) \n+/- 9\n-\n9/19 \n\n\n\n\n\n\n\n\nShell V-Power Diesel\n\n\nJiž slovo power v názvu slibuje více výkonu, dle velkého příplatku a velkých řečí v reklamních materiálech by jej člověk skutečně čekal. Nicméně nenaměřili jsme nic (cetanové číslo 52,2), co by mohlo ovlivnit výkon, hlučnost či spotřebu paliva.\n\n\nZkouška (jednotka) \nnejistota měření\npožadavek ČSN EN 590\nvýsledek\n\n\nCetanové číslo (1)\n+/- 1\nmin. 51\n52,2 \n\n\nObsah 2_EHN (mg/kg)\n+/- 20\n - \n50 \n\n\nMazivost (µm)\n+/- 60\nmax. 490\n176 \n\n\nProtikorozní vlastnosti\n-\n-\nnepřítomnost koroze u všech vzorků\n\n\nPěnivost (s) \n+/- 9\n-\n9/57 \n\n\n\n\nNafta čerpaná v Německu\n\n\n\n\nAral Ultimate Diesel SRN\n\n\nNafta nabízí nejvýraznější možný dopad na výkonové parametry motoru, hlučnost a spotřebu paliva (cetanové číslo 62,9). Jako jediná z testovaných naft nevzniká pouze přidáním účinných látek (aditiv) do standardního rafinérského produktu, ale liší se v samé technologii výroby.\n\n\nZkouška (jednotka) \nnejistota měření\npožadavek ČSN EN 590\nvýsledek\n\n\nCetanové číslo (1)\n+/- 1\nmin. 51\n62,9 \n\n\nObsah 2_EHN (mg/kg)\n+/- 20\n - \n1140 \n\n\nMazivost (µm)\n+/- 60\nmax. 490\n346 \n\n\nProtikorozní vlastnosti\n-\n-\nnepřítomnost koroze u všech vzorků\n\n\nPěnivost (s) \n+/- 9\n-\n5/52 \n\n\n\n\n\n\n\n\nShell V-Power Diesel SRN\n\n\nKdyby toto nabízel Shell v České republice, stal by se vítězem testu. Skvěle chrání vstřikovací zařízení, výrazně ovlivňuje výkon, hlučnost i spotřebu (cetanové číslo 58,9). A vůbec, opravdu ani trochu nepění. Pistole se vypne, až když je nádrž po hrdlo plná.\n\n\nZkouška (jednotka) \nnejistota měření\npožadavek ČSN EN 590\nvýsledek\n\n\nCetanové číslo (1)\n+/- 1\nmin. 51\n58,9 \n\n\nObsah 2_EHN (mg/kg)\n+/- 20\n - \n450 \n\n\nMazivost (µm)\n+/- 60\nmax. 490\n172 \n\n\nProtikorozní vlastnosti\n-\n-\nnepřítomnost koroze u všech vzorků\n\n\nPěnivost (s) \n+/- 9\n-\n0/0 \n\n\n\n\nStandardní nafta\n\n\n\n\n\nPapOil Diesel \n\n\n\nZkouška (jednotka) \nnejistota měření\npožadavek ČSN EN 590\nvýsledek\n\n\nCetanové číslo (1)\n+/- 1\nmin. 51\n52,9 \n\n\nObsah 2_EHN (mg/kg)\n+/- 20\n - \npod 50 \n\n\nMazivost (µm)\n+/- 60\nmax. 490\n141 \n\n\nProtikorozní vlastnosti\n-\n-\nnepřítomnost koroze u všech vzorků\n\n\nPěnivost (s) \n+/- 9\n-\n8/18 \n\n\n\n\nJak jsme testovali vzorky nadstandardních naft\nParametry motorové nafty\nPlné znění testu včetně názorů expertů vyjde v říjnovém čísle magazínu AutoDiesel.", "headline": "Test dražší nafty: Benzina překvapila, Shell zklamal", "keywords": ["Německo", "OMV", "Shell", "Poradna: Dědictví", "Poradna: Závody", "Éčka", "dálnice", "Drážďany"], "publication_date": "2008-09-17 00:00:00"}