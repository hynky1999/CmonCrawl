{"author": "František Dvořák", "brief": "Ratolest s novým řidičákem za volantem auta, to jsou bezesné noci  každého rodiče. Volvo přináší řešení, kterým mohou krotit závodivé choutky svých dětí. Speciální klíč, který omezí maximální rychlost auta. Dalším příspěvkem k bezpečnosti je systém, který zajistí, že se řidič s alkoholem v krvi s volvem neprojede.", "category": "auto", "comments_num": "37", "content": "Poslouchej maminku!\nNejvyšší rychlost, kterou mohou řidiči beztrestně jezdit na našich silnicích je dálniční stotřicítka. Na okreskách a městech je to samozřejmě ještě méně. \nSlovo rodičů ale může být postaveno nad zákon a nezbedný syn za volantem tatínkova mnohasetkoňového bouráku se projede maximálně devadesátkou.\nMezinárodní výzkumy ukazují, že ve statistikách nehod jsou nadprůměrně zastoupeni mladí lidé. Riziko, že mladého člověka ve věku od 18 do 25 let potká dopravní nehoda, je podle statistik EU v porovnání s osobami ve věku mezi 26 a 50 lety více než dvojnásobné. Nehody mladých lidí často pramení z vysoké rychlosti ve spojení s nedostatečnými zkušenostmi, což je smrtící kombinace. Říkají zástupce švédské automobilky.\n\n\n\n\nV některých evropských zemích jsou již vydávány „řidičské průkazy pro mladé řidiče“, kteří po stanovenou dobu nesmí překročit rychlost 90 km/h. Tato skutečnost je indikována značkou s číslicí 90 umístěnou na vozidle.\n\n\nZdroj: VolvoV jednoduchosti je síla\nMyšlenka je jednoduchá. Speciální klíč je možné naprogramovat na zvolenou maximální rychlost - Volvo doporučuje pro prvořidiče devadesátku, a řidič se rychleji nesveze, i kdyby prošlápl podlahu pod pedálem plynu.\nStarostliví rodiče nejsou jedinou cílovou skupinou nového švédského vynálezu. Systém mohou v zájmu bezpečnosti a úspor dostat například nákladní automobily, zajišťující rozvoz zboží. \"Dodávky, které neopouští hranice města nepotřebují překračovat osmdesátku,\" říká Ingrid Skogsmová, ředitelka bezpečnostního střediska Volva.\nAlkohol není řidič\nDalší systém, kterým je vybaveno experimentální volvo, znemožní jízdu s autem, je-li řidič \"pod vlivem\". Po usednutí do vozu musí řidič nejprve fouknout do analyzátoru dechu a poté zapnout bezpečnostní pás. Aby bylo možné nastartovat motor, musí být výsledek dechové zkoušky negativní a bezpečnostní pás zapnutý. \n„Víme, že velké množství automobilových nehod se závažnými následky nebo se smrtelnými zraněními je způsobeno řidiči, kteří do vozidla usednou pod vlivem alkoholu. Podle Evropské komise na evropských silnicích při nehodách zaviněných alkoholem ročně zemře přibližně 10 000 osob. Při řadě nehod dochází k závažným zraněním také proto, že řidiči a jejich spolujezdci nemají zapnuté bezpečnostní pásy,“ říká Ingrid Skogsmová.\n\n\n\n\n\nČtěte také: Po pivu za volant? Už neodjedete!\n\n\n\n\nŘidiči, kteří jsou veřejným nebezpečím a nerozpakují se po pár sklenkách usednout za volant mají v Americe utrum. Ohlídá je totiž Smart Start. Speciální zařízení o velikosti mobilního telefonu se propojí se startováním auta a znemožní řidiči \"pod vlivem\" jízdu ...VÍCE", "headline": "Táto, půjč mi dnes prosím auto!", "keywords": ["Volvo", "Smart", "Krev", "Evropská unie", "Evropská komise", "Amazon", "Poradna: Vliv alkoholu", "Dopravní informace", "Dopravní nehody", "Alkohol", "Pivo", "zákon"], "publication_date": "2005-08-25 12:20:24"}