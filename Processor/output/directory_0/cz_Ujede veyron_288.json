{"author": "František Dvořák", "brief": "Rekordy jsou tu od toho, aby se pokořovaly. Na všechna nej Bugatti Veyron si brousí válce, ventily a převody hodně aut. Svět už zná auto, které ujede, celým jménem mu říkají Hennessey Venom 1000 Dodge Viper.", "category": "auto", "comments_num": "80", "content": "Srovnání veyronu a od zrcátek po čepičky ventilků upraveného viperu uspořádal americký magazín Road & Track\nDvakrát přeplňovaný desetiválec porazil 16válec. V konečném účtování mu při sprintu z nuly na dvě stě mil v hodině (320 km/h) nadělil čtyři sekundy. \nHenessey Viper nemá kulaté číslo ve jméně náhodou, právě tolik koní se skrývá pod kapotou, veyron má o jednu koňskou sílu navíc a stejně to bylo málo. Vítězovi stačilo na dosažení rychlosti, kterou normální smrtelník nikdy neokusí, 20,3 sekundy, druhé místo si veyron odváží za 24,2 sekundy.\nRoad & Track také měřil, na jakou rychlost se za jednu míli auta rozjedou, u veyronu to bylo 204,4 mil/h (329 km/h), viper se rozjel na 220,9 mil v hodině (355 km/h).\nPodívejte se, jak takový rozjezd z nuly na 355 kilometrů v hodině vypadá z kabiny řidiče: \n\n\n\n\n\nHennessey Venom 1000 Dodge Viper\nBugatti Veyron\n\nmotor\ndesetiválec 8,4 litru osazený dvěma turbodmychadly\n16válec, 7999 cm, čtyři turbodmychadla\n\nmax. výkon (kW/k)\n735/1000\n736/1001\n\nmax. kroutící moment (Nm)\n1356\n1250\n\nmaximální rychlost km/h\n410 (255 mil/h)\n407\n\nzrychlení\n0-100 km/h: 2,9 s0-160 km/h: 5,8 s0-240 km/h: 10,9 s0-320 km/h: 19,6 s\nz 0 na 100 km/h: 2,5 sz 0 na 200 km/h: 7,3 sz 0 na 300 km/h: 16,7 s\n\nplánovaná produkce (kusů)\n24\n300\n\ncena (Kč)\n4,7 milionu (225 000 dolarů)\n37 milionů", "headline": "Ujede veyronu: nepolapitelný Hennessey Viper jede 410 km/h", "keywords": ["Dodge", "Bugatti"], "publication_date": "2007-08-10 00:00:00"}