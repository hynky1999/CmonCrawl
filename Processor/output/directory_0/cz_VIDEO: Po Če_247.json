{"author": "František Dvořák", "brief": "Třetí generace vlajkové lodi mladoboleslavské automobilky se právě prezentuje na autosalonu v Ženevě. Nový Superb se dostane do prodeje v květnu, kombiverze se představí v průběhu léta. Premiéru má naplánovanou před podzimní autosalon ve Frankfurtu. Nový kombíkový Superb natočil čtenář iDNES.cz.", "category": "auto", "comments_num": "55", "content": "Zítra, 10. března začnou dealeři sbírat na nový Superb první objednávky. První vozy vyrazí na silnice v červnu. Ceník nové generace největší škodovky startuje na částce 599 900 korun v základní výbavové verzi Active s motorem 1,4 TSI/110 kW. Více o základní výbavě nového superbu čtěte zde.\nKombíkové provedení, které je v Česku velmi žádané, se představí na podzim. Video potvrzuje, že kombíkový Superb dostane stejně jako ostatní škodovky dynamické linie zádi. Bližší informace Škoda dosud tají, zatím se odhaduje, že pod hodně skloněným oknem víka kufru bude 650-660 litrů místa pro náklad.", "headline": "VIDEO: Po Česku už jezdí maskované kombíky nové Škody Superb", "keywords": ["Škoda Auto", "Škoda Superb", "Ženeva", "autosalon", "premiéra", "vlajková loď", "Auto-moto", "Česko", "Frankfurt nad Mohanem"], "publication_date": "2015-03-09 14:25:00"}