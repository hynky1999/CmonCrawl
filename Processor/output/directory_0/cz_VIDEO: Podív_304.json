{"author": "František Dvořák", "brief": "Traktory Zetor pracují na polích po celém světě. Brněnský výrobce chce však nově prorazit také s vojenskou technikou. Divize Zetor Engineering představuje obrněné bojové vozidlo Gerlach.", "category": "auto", "comments_num": "56", "content": "Taktické obrněné dvounápravové vozidlo 4x4 Gerlach má rámovou konstrukci a nezávislé dopružení kol. Užitečné zatížení je 1,5 tuny.\nObrněný vůz o hmotnosti zhruba 12 tun, délce 5,65 metru, šířce i výšce 2,5 metru, rozvoru 3,6 metru a maximální rychlosti 110 kilometrů v hodině má díky 220litrové nádrži dojezd 800 kilometrů.  \nMotor s výkonem 326 koní (240 kW) je spojený s šestistupňovou automatickou převodovkou. Ceny začínají na 398 000 eurech (10,16 milionu korun). \nVe výbavě je mimo jiné systém dofukování pneumatik, osazení zbraněmi se bude provádět na přání zákazníka stejně jako balistická a protiminová ochrana a konfigurace interiéru. Další podrobnosti o ZDE\nZetor Engineering patří do slovenské skupiny HTC Investments.", "headline": "VIDEO: Podívejte se, jak vypadá obrněný Zetor Gerlach v akci", "keywords": ["tuna", "vozidlo", "vojenská technika", "HTC", "bojové vozidlo", "Zetor", "Gerlach", "Traktor"], "publication_date": "2018-06-29 00:00:00"}