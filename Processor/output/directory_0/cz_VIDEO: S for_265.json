{"author": "František Dvořák", "brief": "Legendární severní smyčka okruhu Nürburgring, slavná Nordschleife je sama o sobě velmi zrádná a pekelně náročná trať. Možná nejtěžší na světě. Když je pod sněhem, je vše ještě náročnější. Podívejte se, jak si v závějích vede pilot monopostu.", "category": "auto", "comments_num": "15", "content": "Video z neobvyklého a extravagantního tréninku na sněhem pokrytém Nürburgringu ukazuje jistou ruku pilota. Sledujte, jak suverénně svůj monopost vede 73 zatáčkami slavné trati. \nNordschleife\nLegendární závodní okruh postavily v letech 1925 až 1927 zhruba tři tisíce dělníků v oblasti vrchoviny Eifel na západě Německa. Trať měří 20 832 metrů a zahrnuje 73 zatáček, 33 z nich je levotočivých, 40 pravotočivých. Výškový rozdíl mezi nejnižším a nejvyšším místem na trati je zhruba 300 metrů. Šampion formule 1 Sir Jackie Stewart nazval okruh „Zeleným peklem“. Okruh využívají automobilky k testování, je také otevřen pro jízdy široké veřejnosti.", "headline": "VIDEO: S formulí po zasněženém zeleném pekle Nürburgringu", "keywords": ["Německo", "Nürburgring", "Jackie Stewart", "Eifel", "Norimberk"], "publication_date": "2021-01-16 00:00:00"}