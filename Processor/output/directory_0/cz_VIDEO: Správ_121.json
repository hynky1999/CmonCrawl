{"author": "František Dvořák", "brief": "Bratři Bezouškové jsou česká drifterská špička. Nahlédněte do jejich kuchyně. Pro jízdu řízeným smykem potřebujete hlavně dobré pneumatiky, i tak vydrží jen pár kol. Závodní speciály vycházející z BMW M3 mají vždy aspoň šest set koní. Když jede pilot driftem stošedesátkou, zadní kola, od kterých jdou oblaka kouře, se otáčejí ještě o třetinu rychleji.", "category": "auto", "comments_num": "30", "content": "Jízda řízeným smykem neznamená nesmyslné pálení gum. Potřebujete na to správnou techniku: pohon zadních kol a na nich dost výkonu, upravený diferenciál a nápravy, bezpečnostní rám a další nezbytnosti. Nejdůležitější jsou ale pneumatiky. Bratři Bezouškové vysvětlují, že pro to, aby byli nejlepší, nestačí obyčejné gumy \"na dojetí\". Naopak, potřebují špičkové závodní obutí. Taková guma ale stejně vydrží jen pár kol.\nBratři Ladislav a Stanislav právě vyrážejí na mostecký okruh, kde se ve čtvrtek 8. května jede první letošní závod českého mistrovství v driftování.", "headline": "VIDEO: Správný drifter potřebuje 600 koní a spoustu pneumatik", "keywords": ["BMW", "Poradna: Závody", "kůň", "smyk", "kuchyně", "Pneumatika", "Drift", "závodní speciál", "Auto-moto", "Adrenalin"], "publication_date": "2014-05-07 10:44:00"}