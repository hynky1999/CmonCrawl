{"author": "Marek Osouch", "brief": "Nedělní cesta červené hondy skončila předčasně při příjezdu do Březiny na Tišnovsku. Řidička auto převrátila na bok, zastavilo se zapasované mezi most a plot u sousedního domu.", "category": "brno", "comments_num": "13", "content": "Řidička přijížděla směrem od Hradčan. „V autě začalo brečet dítě a ona se na ně otočila,“ sdělil starosta Březiny Metoděj Pánek.\nPři tom ale žena strhla i volant, porazila autem dopravní značku, nabourala plot u domu a vůz se převrátil na bok.\n„Nepřizpůsobila způsob jízdy a nezvládla řízení,“ konstatoval policejní mluvčí Bohumil Malášek.\nDoplnil, že se dopravní nehoda obešla bez zranění. Vyloučil také, že by roli hrál alkohol.\nAuto, které musel vytáhnout jeřáb, je podle starosty Březiny na odpis. \n„Škoda je 160 tisíc korun,“ upřesnil policejní mluvčí.", "headline": "Řidička se otočila na dítě, auto zarazila mezi plot a most", "keywords": ["Jihomoravský kraj", "Dopravní nehody", "Nehody Brno", "jeřáb", "automobil", "Tišnovsko", "Mezi ploty", "Brno-venkov"], "publication_date": "2018-07-10 17:20:00"}