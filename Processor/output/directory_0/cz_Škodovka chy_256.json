{"author": "František Dvořák", "brief": "Na autosalon do Frankfurtu si mladoboleslavská automobilka připravila kromě nejrychlejší octavie RS také překvapení v podobě nové studie. Zástupci automobilky mlčí a zvědavou veřejnost odkazují na pondělní tiskovou konferenci. Do pondělní půl jedenácté je ale dlouhá doba. Jaké auto by se tedy mohlo skrývat pod plachtou na frankfurtském výstavišti?", "category": "auto", "comments_num": "32", "content": "100 LET ŠKODOVEKPozor! Velká příloha\nŠkodovka mlčí\nJaroslav Černý, tiskový mluvčí mladoboleslavské automobilky, odmítl o nové škodovce cokoliv prozradit. \nPřekvapení má zůstat překvapením až do pondělního dopoledne.\n\n\n\n\n\nCo chystá Škoda na autosalondo Frankfurtu? ČTĚTE ZDE\nVe Frakfurtu se škodovkám líbí\nFrankfurtský autosalon, konající se každý lichý rok, má Škoda v oblibě. Na poslední dva ročníky vždy přivezla novinku, která obohatila modelovou řadu. V roce 2001 to byla Škoda Superb, dva roky nato velkoprostorový roomster.\nPředskokan roomsteru\nV roce 2001 se na březnovém autosalonu v Ženevě představila Škoda Montreux. Velké auto automobilka prezentovala jako studii, o jejímž dalším osudu rozhodne zájem laické i odborné veřejnosti. Půl roku na to, právě na frankfurtském výstavišti, už stál na stánku Škodovky produkční model, nesoucí jméno Superb.\nO výrobě Škody Roomster už je rozhodnuto, v Kvasinách vrcholí přípravy na start výroby. Automobilka již dříve prohlásila, že finální roomster se od původního bude lišit. První možností tedy je, že by se ve Frankfurtu představila předprodukční verze roomsteru.\n***\n\n\n\n\n\nNa provizorní lince v mladoboleslavském závodě automobilky Škoda Auto se začali zaučovat mladí zaměstnanci na výrobu plánovaného nového modelu Škoda Roomster. Přijeli z pobočného závodu Kvasiny, kde má výroba roomsteru začít koncem letošního roku.\n\n\nČTK, 6. září 2005\n***\nTuto teorii ještě podporuje prohlášení nejmenovaného zdroje z automobilky, který říká, že na letošek není v Česaně kromě octavie RS a dokončení roomstera v plánu nic zajímavého. \nFacelift superbu prý také není reálný, podle dostupných informací automobilka chystá jeho nástupce na rok 2009. Je však třeba říci, že je superb právě letos v polovině života, a tak by kromě nových motorů, které pro něj automobilka připravila, mohl dostat také novou tvář.\nYeti?\nStudie auta pro volný čas jménem Yeti se představila letos na autosalonu na břehu ženevského jezera. K jeho budoucnosti se v březnu zástupci automobilky vyjadřovali stejně jako ke Škodě Montreux: \"Ať rozhodne veřejnost.\"\nO pár měsíců později ale už bylo všechno jinak. Na autosalonu v Brně šéf automobilky Detlef Wittig řekl, že yeti zamíří do tří let do výroby.\nRok 2008 je ještě daleko a modeláři automobilky během června vyrobili yetimu další tři bratříčky. Nedá se tedy předpokládat, že by horal z mladé boleslavi do Frankfurtu dorazil v pozměněné podobě.\nNarozeninový dárek\nPoslední a nejméně pravděpodobnou verzí je předpoklad, že si automobilka ke stým narozeninám, které letos slaví, dala dárek v podobě studie.\nDesignéři automobilky by tak mohli ukázat svůj um, koncept by ale pravděpodobně potkal osud ostatních nerealizovaných studií. Auto by se pak postavilo po bok konceptů \"ahoj\", nebo \"tudor\" do muzea škodovky.\nPřed dvěma roky zamířil roomster z frankfurtského autosalonu do Prahy, kde se v rámci výstavy Designblok představil české veřejnosti.\nNa letošní ročník Designbloku chystá mladoboleslavský výrobce expozici věnovanou sto rokům výroby škodovek. Na Václavském náměstí, před funkcionalistickou stavbou obchodního domu Baťa, budou stát ty nejkrásnější škodovky, které v uplynulém století vznikly: Škoda Monte Carlo, Škoda Felicia a Škoda 110R. \nŽe by si škodovka postavila auto pro radost (možná i bez střechy), které by na škodovácké sporťáky navázalo? Prozatím je jako reprezentant moderního škodováckého designu přihlášen yeti. Ovšem škodovka si jistě nedá ujít příležitost upevnit si svou progresivní image a tak jej možná nahradí právě frankfurtská studie.\nJediná jistota\nJasno bude v pondělí, 12. září v 10:30 na stánku firmy Škoda Auto v hale 3.\n\n\n\n\n\nČtěte také:\n\n\nŠkodovky blízké budoucnosti: Woodster a Roadster\n\n\nČeši touží po kupé škodovky: Škoda Tudor dvakrát jinak", "headline": "Škodovka chystá do Frankfurtu překvapení", "keywords": ["Škoda Auto", "Škoda Octavia", "Škoda Superb", "Škoda Roomster", "Škoda Auto", "Baťa", "Poradna: Závody", "Jaroslav Černý", "Kvasiny", "Ženeva", "Škoda Felicia", "Detlef Wittig", "Václavské náměstí", "Superb", "frankfurt05", "autosalon Frankfurt"], "publication_date": "2005-09-08 13:50:53"}