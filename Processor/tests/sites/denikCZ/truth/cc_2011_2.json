{
    "author": [
        "Radek Weber"
    ],
    "brief": "Valencie - Na španělském okruhu Ricarda Torma vrcholí letošní MS silničních motocyklů.",
    "category": "Sport",
    "comments_num": "1",
    "content": "Český motocyklista Karel Abraham odstartuje do posledního závodu letošního mistrovství světa ze sedmé příčky.\nJezdec stáje Cardion AB Motoracing tak bude mít při derniéře třídy do 250 ccm šanci přeskočit v průběžném pořadí šampionátu svého krajana Lukáše Peška. Ten sice bude hájit náskok šesti bodů, ve Valencii ale odstartuje až z osmnácté pozice.\nKvalifikaci vyhrál domácí Alex Debón, který ale měl v závěru kvalifikace těžký pád a nad jeho účastí v nedělním závodě visí otazník. Horký kandidát na titul Japonec Hiroši Aojama skončil pátý.\nV královské třídě MotoGP si zajistil nejvýhodnější startovní pozici Australan Casey Stoner. Druhé místo si vyjezdil Španěl Dani Pedrosa na Hondě, za ním se pak seřadilo duo Fiat Yamaha týmu v pořadí Jorge Lorenzo, Valentino Rossi. Devátým čase se blýskl úřadující světový šampion superbiků Ben Spies.\nČtvrtlitrům i tentokrát kraloval domácí Julian Simón s motocyklem Aprilia. Od druhého Itala Corsiho ho ale dělili pouze čtyři tisíciny. Čech Jakub Kornfeil vyrazí do závodu ze 31. místa.",
    "headline": "Abraham vyrazí do závodu ve Valencii ze druhé řady",
    "keywords": [
        "moto",
        "GP",
        "kvalifikace",
        "Valencie",
        "Karel",
        "Abraham",
        "Casey",
        "Stoner"
    ],
    "publication_date": "2009-11-07 16:54:00"
}