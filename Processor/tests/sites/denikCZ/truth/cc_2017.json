{
    "author": [
        "Redakce"
    ],
    "brief": "Velká Británie – Ještě dříve, než se objevil na festivalu v Goodwoodu, představila automobilka Bentley svůj nový model.",
    "category": "AUTO",
    "comments_num": null,
    "content": "Continental GT Speed s motorem W12 o objemu šesti litrů dosáhne na výkon 616 koňských sil. Díky tomu je tenhle automobil schopen zrychlit z 0 na 100 km/h za pouhé čtyři vteřiny.\nZajímavý je také údaj a maximální rychlosti. Ta je dle výrobce 330 km/h. Nová osmistupňová převodovka má navíc zajistit daleko nižší spotřebu paliva, než tomu bylo u předchozího modelu, údajně až o 12 procent.\nNovinkou jsou také jednadvacetipalcová kola nebo přední mřížka, k vylepšením došlo rovněž na interiéru automobilu.\nOficiálně se Bentley Continental GT Speed představuje od 28. června na festivalu v Goodwoodu a automobilka na něj už přijímá první objednávky od zákazníků. Vozy ovšem budou dodány až v průběhu října.",
    "headline": "Nové Bentley Continental GT Speed umí 330 km/h",
    "keywords": [
        "auto",
        "bentley",
        "festival goodwood",
        "Continental GT Speed"
    ],
    "publication_date": "2012-06-30 00:00:00",
    "url": "https://www.denik.cz/auto/nove-bentley-continental-gt-speed-umi-330-km-h-20120630.html"
}