{
    "author": "Martin Žemlička, Novinky",
    "brief": "Focus Coupé-cabrio od Fordu prodělal menší facelift, díky kterému vypadá docela drsně. Proměnu korunuje černá barva. Jestli ho chcete, pospěšte si - Ford nabízí jenom 1500 kusů.",
    "category": "category",
    "comments_num": null,
    "content": "Každý z nabízených exemplářů bude poháněn buď dvoulitrovým benzínovým motorem nebo dvoulitrovým turbodieselem se 136 koňmi. Benzínový motor, nabízející 145 koňských sil, se podle nás k charakteru vozu rozhodně hodí lépe než turbodiesel. \nKromě mírně odlišné přední masky s jiným uložením mlhových světlometů nelze nezmínit černý lak a 17palcová kola - jak jinak než v černém provedení. Interiér se změnil pouze v detailech, jiná je například středová konzole a standardem je rádio s možností přehrávat MP3 soubory a s připojením přes Bluetooth. \n:. Ford Focus v limitované edici Black Magic - tmavý interiér koresponduje s černou barvou zevnějšku.\nDo prodeje by se \"černá edice“ měla dostat příští měsíc za cenu 28 100 euro, tedy asi 700 tisíc korun. O tom, zda se oficiálně dostane také do naší vlasti zatím není nic známo.",
    "headline": "Focus CC ve speciální černé edici",
    "keywords": [
        "Ford",
        "Focus CC",
        "AutoMoto"
    ],
    "publication_date": "2008-04-11 00:00:00"
}
