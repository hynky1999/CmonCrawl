{
    "author": [
        "Tomáš Medek"
    ],
    "brief": "Ministerstvo financí dnes oznámí, kam až se loni vyšplhal deficit státního rozpočtu a o kolik klesly daňové příjmy.",
    "category": "Ekonomika",
    "comments_num": null,
    "content": "Šéf resortu Miroslav Kalousek už na začátku prosince varoval, že deficit  překročí plánovaných 135 miliard korun a může vystoupat až na 150 miliard.\nDůvodem byly  zpožděné a zadržené platby z Evropské unie. Tok peněz z operačních programů se zastavil hlavně kvůli administrativním chybám a nedostatkům v žádostech.\nPodle ministra Kalouska ale Česko letos dodrží plánovaný deficit veřejných financí ve výši 4,2 procenta hrubého domácího produktu. Schodek, do kterého se započítává i hospodaření obcí, krajů nebo zdravotních pojišťoven, má být dokonce nižší než čtyři procenta.",
    "headline": "Ministerstvo financí oznámí loňský deficit státního rozpočtu",
    "keywords": [
        "deficit",
        "státní rozpočet",
        "ministerstvo financí",
        "2011",
        "ekonomika"
    ],
    "publication_date": "2012-01-03 01:27:00"
}