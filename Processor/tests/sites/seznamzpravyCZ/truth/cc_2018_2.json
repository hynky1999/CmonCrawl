{
    "author": [
        "Markéta Bidrmanová"
    ],
    "brief": "Někdejší pravá ruka Václava Klause Ladislav Jakl a populární filmový Drtikol Vladimír Kratina se střetnou o místo v Senátu na Praze 2 a 3. Jeden chce bojovat proti „řízené migraci do Evropy”, ten druhý má v plánu krotit „mocižrouty“. Mají šanci proti favorizovanému Marku Hilšerovi? Co chtějí v horní komoře prosadit? Senátorští kandidáti za SPD Ladislav Jakl a za ODS Vladimír Kratina debatují v Duelu.",
    "category": "Pořady",
    "comments_num": null,
    "content": "Kratina je v politice nováčkem. V horní komoře chce bojovat proti „chorobně ambiciózním mocižroutům“. Nástroje k jejich zkrocení podle něj Senát má. V horní komoře chce posílit podíl obcí a krajů na výnosu z daní. A prosadit zákon o nezávislosti médií a novinářů.\nKratinovu kandidaturu zviditelnil spor mezi poslancem ODS Václavem Klausem ml. a vedením ODS. Své spolustraníky Klaus ml. naštval tím, že v Praze 2 podpořil Ladislava Jakla, někdejšího ředitele politického odboru prezidentské kanceláře svého otce. Jakl kandiduje s podporou SPD.\nNabídku SPD přijal Jakl podle svých slov proto, že hnutí Tomia Okamury nejdůsledněji a nejhlasitěji kritizuje migraci do Evropy. Odpor proti ní tvoří jádro Jaklova programu. Tradičně bojuje také proti „utahování šroubů bruselské centralizace”.",
    "headline": "Duel Jakl",
    "keywords": [],
    "publication_date": "2018-09-20 11:00:00",
    "url": "https://www.seznamzpravy.cz/clanek/kratina-versus-jakl-presvedci-vas-herec-nebo-klausuv-exporadce-56170"
}