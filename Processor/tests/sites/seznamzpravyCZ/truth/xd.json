{
    "author": [
        "Kristýna Gregorová"
    ],
    "brief": "Honza Říha je známý jako nevidomý horolezec a běžec. Už méně lidí však ví, že je také organizátorem charitativní akce Od nevidim do nevidim, která už několik let vybírá prostředky na pomoc druhým.",
    "category": "Slavní",
    "comments_num": null,
    "content": "Protože je Honza sportovec každým coulem, akce je sportovní. Do Stříbrné Skalice, kde bydlí, tak zve 21. dubna všechny, kteří si chtějí zaběhat pro dobrou věc. A přijít může opravdu každý. Ti sportovněji založení si po registraci zaběhnou 5,5 nebo 12 kilometrů. Pro děti a ty, kteří běhání neradi, ale přejí si podpořit smysluplnou věc, bude připravená trasa dlouhá jeden kilometr. Tu si mohou za symbolický příspěvek projít a odjet domů s dobrým pocitem.\nTěšit se můžete i na doprovodný program v podobě lezecké stěny nebo hudebních vystoupení a navíc zde můžete potkat známé tváře, které se rovněž zúčastní. Kratší trasu si přijede zaběhnout například několikanásobný paralympijský vítěz a mistr světa v cyklistice Jirka Ježek. Registrovat se můžete už teď a podpořit tak malého Lukáška Havelku, kterému poputuje celý výtěžek ze startovného. Všichni pomocníci, spoluorganizátoři i samotný Honza Říha totiž celou akci pořádají zcela zdarma.\nVíce o Honzovi, který bez zraku zdolává vrcholy jako Kilimandžáro, Aconcagua nebo třeba Elbrus, najdete v úvodním videu.\nCelý pořad Slavní sledujte každý všední den od 19:30 na celoplošné Televizi Seznam.\nJak naladit Televizi Seznam u vás doma? Praktický návod ZDE.",
    "headline": "Charitativní akce Od nevidim do nevidim: Nevidomý horolezec Honza Říha pomáhá druhým",
    "keywords": [],
    "publication_date": "2018-04-04 16:54:41"
}