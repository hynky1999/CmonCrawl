{
    "author": [
        "Domácí"
    ],
    "brief": "Proklikejte si mapu České republiky podle klíčových volebních čísel",
    "category": "Domácí",
    "comments_num": null,
    "content": "Praha - Miloš Zeman vyhrál o víkendu historicky první přímou volbu prezidenta s komfortním náskokem téměř 10 procent.\nKřivka hlasů jeho soupeře ve druhém kole volby Karla Schwarzenberga sice pozvolna stoupala, ale v rozhodujících chvílích sčítání nedokázal ministr zahraničí umazat Zemanův propastný náskok.\nHlavní volební čísla a klíčové grafy jste si určitě prohlédli už o víkendu. Aktuálně.cz vás nyní zve ještě na jeden podrobnější pohled.\nProklikejte si hned několik map České republiky, ve kterých zjistíte, zda Vaše bydliště nebo oblíbené místo nesehrálo důležitou roli v konečném volebním účtování.\nPrvní grafika zachycuje výsledky ve všech obcích České republiky.\nČervené body značí vítězství Miloše Zemana, modré triumf Karla Schwarzenberga. Klikněte si na bod a zobrazí se vám detailní výsledky z dané obce.\nMiloš Zeman dokázal v řadě míst otočit poměr sil oproti prvnímu kolu a získat pro sebe i okrsky, kde měl původně navrch Karel Schwarzenberg. To byl důležitý stavební kámen jeho postupu, kterým postupně navýšil náskok na soupeře z původního necelého procenta na deset.\nNa této mapě najdete obce, ve kterých došlo mezi prvním a druhým kolem k otočení pořadí mezi Zemanem a Schwarzenbergem.\nČervené body označují obce, kde Zeman předstihl Schwarzenberga, modré body určují obce, kde Schwarzenberg předstihl Zemana. Klikněte si na bod a dozvíte se detaily.\nKde se nacházejí \"zemanovské bašty\" a které oblasti naopak zůstaly \"knížecími pevnostmi\"?\nNíže si můžete prohlédnout obce, ve kterých Miloš Zeman a Karel Schwarzenberg zvítězili nad svým soupeřem největším rozdílem.\nČervené body označují \"Zemanovy\" obce, modré body ty \"Schwarzenbergovy\".",
    "headline": "Detailní mapy: Dal Zeman rozhodující mat u vás?",
    "keywords": [
        "červený bod",
        "volební číslo",
        "mat",
        "Boda",
        "náskok",
        "mapa",
        "Miloš Zeman",
        "Karel Schwarzenberg",
        "Česká republika"
    ],
    "publication_date": "2013-01-28 00:00:00",
    "url": "https://zpravy.aktualne.cz/domaci/detailni-mapy-dal-zeman-rozhodujici-mat-u-vas/r~i:article:769754/"
}