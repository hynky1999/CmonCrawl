{
    "author": [
        "Michal Pavel"
    ],
    "brief": "Silverstone /FOTOGALERIE/ - Nový nejrychlejší vůz na světě si našel svého prvního zákazníka.",
    "category": "Auto",
    "comments_num": "6",
    "content": "Americký malosériový výrobce automobilů Hennessey vyrobil první sériový kus nového nejrychlejšího vozu na světě, modelu Venom GT. Jeho ručička tachometru se za pomocí výkonu téměř 1200 koní dokáže podle výrobce vyšplhat až na neuvěřitelných hodnotu 437 kilometrů za hodinu.\nVůz je americko-britským hybridem, protože jeho základy tvoří karoserie britského Lotusu a osmiválcový motor z Chevroletu Corvette. Jeho nejnovější evoluce označovaná jako LS9 přichází s továrny s mohutným výkonem 725 koní, po úpravě v dílnách Hennessey dosahuje výkon až 1184 koní.\nMaximální rychlost nebyla potvrzena\nTo je o 180 koní více, než je výkon dosavadního nejrychlejšího vozu planety, francouzského Bugatti Veyron. Největší rozdíl mezi Bugatti a Hennessey je ale v jejich váze; americký vůz je o více než 800 kilogramů lehčí.\nTexaský výrobce superauta, které je sestavováno v anglickém Silverstonu, dodá první exemplář zákazníkovi do Spojených arabských emirátů. Cena vozu zatím stále nebyla uveřejněna.\nI když Hennessey tvrdě obhajuje maximální rychlost jejich nového superauta, výsledky z rychlostních testů ještě nezveřejnil. Bugatti Veyron dosáhlo maximální rychlosti 407 km/h během zkoušek na testovacím okruhu Volkswagenu.",
    "headline": "Nové nejrychlejší auto na světě jede 437 km/h",
    "keywords": [
        "Hennessey",
        "Venom",
        "Venom GT",
        "supersport",
        "hypersport",
        "nejrychlejší auto světa",
        "nejrychlejší auto",
        "437kmh"
    ],
    "publication_date": "2010-06-16 00:00:00",
    "url": "http://www.denik.cz/autosalon/nove-nejrychlejsi-auto-na-svete-jede--kmh20100616.html"
}